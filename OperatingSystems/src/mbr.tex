De laatste taak van het BIOS/UEFI is het laden van de Master Boot Record, ofwel de MBR. De MBR is de eerste sector op de bootdisk (512 bytes). De bootdisk kan een USB-stick zijn, een SD-kaart of een SSD of harddisk. Het bootdevice wordt opgegeven in het BIOS en kan daar door de gebruiker gewijzigd worden.

In de masterboot record staat wat de layout is van een disk (partitie-tabel) en welke partitie de kernel van het OS bevat. Het laden van de MBR en daaruit de juiste informatie halen is fase 1 van het boot proces.

